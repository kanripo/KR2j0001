# -*- mode: mandoku-view; -*-
#+TITLE: 歲時廣記
#+DATE: 2015-08-24 22:38:05.233986
#+PROPERTY: ID KR2j0001
#+PROPERTY: BASEEDITION WYG    
#+PROPERTY: JUAN 卷二 
<pb:KR2j0001_WYG_002-1a>¶
欽定四庫全書¶
　歲時廣記卷二¶
　　　　　　　　　　　　宋　陳元靚　撰¶
　夏¶
　　禮記鄉飲酒曰南方曰夏夏之為言假也養之長¶
　　之假之仁也太𤣥經曰夏者物之修長也董仲舒¶
　　策曰陽常居大夏以生育長養為事淮南子曰夏¶
　　為衡衡者所以平萬物也前漢律厯志曰太陽者¶
<pb:KR2j0001_WYG_002-1b>¶
　　南方南任也陽氣任養物於時為夏夏假也物假¶
　　大乃宣平火炎上禮者齊齊者平故為衡也月令¶
　　曰夏三月其日丙丁其帝炎帝其神祝融其蟲羽¶
　　其音徵其數七其味苦其臭焦其祀竈祭先肺¶
　　　孟夏月¶
禮記月令曰孟夏之月日在畢昬翼中旦婺女中律中¶
中(音/仲)吕螻蟈鳴蚯蚓出王𤓰生苦菜秀靡草死麥秋至¶
孝經緯曰穀雨後十五日斗指巽為立夏後十五日斗¶
<pb:KR2j0001_WYG_002-2a>¶
指已為小滿¶
三統厯曰立夏為四月節小滿為四月中氣小滿者言¶
物長於此小得盈滿¶
周書時訓曰立夏之日螻蟈鳴後五日蚯蚓出後五日¶
王𤓰生小滿之日苦菜秀後五日靡草死後五日麥秋¶
至¶
白虎通德論曰四月律謂之中吕何言陽氣極將彼故¶
復中難之也晉志云吕者助也謂陽氣盛長陰助成功¶
<pb:KR2j0001_WYG_002-2b>¶
也¶
晉樂志曰四月之辰謂之己巳者起也物至此時畢盡¶
而起也¶
夏小正曰四月昴則見¶
詩七月曰四月秀葽注云不榮而實曰秀葽草也¶
西京雜記曰陽徳用事則和氣皆陽建已之月是也故¶
謂之正陽之月¶
又曰四月陽雖用事而陽不獨存此月純陽疑於無隂¶
<pb:KR2j0001_WYG_002-3a>¶
故亦謂之隂月¶
纂要曰四月曰首夏維夏¶
文選注鄭𤣥曰四月為除月¶
月令曰孟夏行秋令則苦雨數來五穀不滋四鄙入保¶
行冬令則草木蚤枯後乃大水敗其城郭行春令則蝗¶
蟲為災暴風来格秀草不實¶
　　　仲夏月¶
月令曰仲夏之月日在東井昏亢中旦危中律中㽔賔¶
<pb:KR2j0001_WYG_002-3b>¶
小暑至螳螂生鶪始鳴反舌無聲鹿角解蟬始鳴半夏¶
生木堇榮¶
孝經緯曰小滿後十五日斗指丙為芒種後十五日斗¶
指午為夏至¶
三統厯曰芒種為五月節夏至為五月中氣芒種者言¶
有芒之穀可稼種也¶
周書時訓曰芒種之日螳螂生後五日鶪始鳴後五日¶
反舌無聲夏至之日鹿角解後五日蟬始鳴後五日半¶
<pb:KR2j0001_WYG_002-4a>¶
夏生¶
白虎通德論曰五月律謂之㽔賔何㽔者下也賔者敬¶
也言陽氣上極隂氣始賔敬之也¶
晉樂志曰五月之辰謂之午午者長也大也言物皆長¶
大也¶
夏小正曰五月參則見良蜩鳴初昏大火中注云大火¶
心星名也¶
詩七月曰五月鳴蜩又曰五月斯螽動股注云蜩螗也¶
<pb:KR2j0001_WYG_002-4b>¶
斯螽蚣蝑也¶
吴子夜四時歌曰鬱蒸仲暑月¶
東坡詩云飛龍御月作秋涼注云謂五月也¶
月令曰仲夏行冬令則雹涷傷穀道路不通暴兵来至¶
行春令則五穀晚熟百螣時起其國乃饑行秋令則草¶
木零落果實早成民殃於疫¶
　　　季夏月¶
月令曰季夏之月日在桺昏火中旦奎中律中林鍾溫¶
<pb:KR2j0001_WYG_002-5a>¶
風始至蟋蟀居壁鷹乃學習腐草為螢土潤溽暑大雨¶
時行¶
孝經緯曰夏至後十五日斗指丁為小暑後十五日斗¶
指未為大暑¶
三統厯曰小暑為六月節大暑為六月中氣小暑大暑¶
者就極熱之中分為小大月初為小月半為大¶
周書時訓曰小暑之日溫風至後五日蟋蟀居壁後五¶
日鷹乃學習大暑之日腐草為螢後五日土潤溽暑後¶
<pb:KR2j0001_WYG_002-5b>¶
五日大雨時行¶
白虎通徳論曰六月律謂之林鍾何林者衆也萬物成¶
熟種𩔖衆多¶
晉樂志曰六月之辰謂之未未者味也謂時萬物向成¶
有滋味也¶
夏小正曰六月鷹始摯¶
詩七月曰六月莎雞振羽又曰六月食鬱及薁注云鬱¶
棣屬薁蘡薁也¶
<pb:KR2j0001_WYG_002-6a>¶
纂要曰六月曰徂暑¶
月令曰季夏行春令則穀實鮮落國多風欬民乃遷徙¶
行秋令則丘隰水潦禾稼不熟乃多女災行冬令則風¶
寒不時鷹隼蚤鷙四鄙入保¶
　　　黄梅雨¶
風土記夏至雨名黄梅雨霑衣服皆敗黤四時纂要云¶
梅熟而雨曰梅雨又閩人以立夏後逢庚日為入梅芒¶
種後逢壬日為出梅農人以得梅雨乃宜耕稼故諺云¶
<pb:KR2j0001_WYG_002-6b>¶
雨不梅無米炊𤨏碎録又云芒種後逢壬入梅前半月¶
為梅雨後半月為時雨遇雷雹謂之斷梅數説未知孰¶
是又陳氏手記云梅雨水洗瘡疥滅瘢痕入醬令易熟¶
沾衣便腐澣垢如灰汁有異他水江淮以南地氣卑濕¶
五月上旬連下旬尤甚梅雨壊衣當以梅葉湯洗之餘¶
並不脱杜甫詩云南京犀浦道四月熟黄梅湛湛長江¶
去𠖇𠖇細雨来歐陽公詩云春寒欲盡黄梅雨東坡詩¶
云不趁青梅嘗煮酒要看細雨濕黄梅又云佳節連梅¶
<pb:KR2j0001_WYG_002-7a>¶
雨又云怕見黄梅雨細時嚴維詩云梅天一雨清¶
　　　送梅雨¶
埤雅今江湘二浙四五月間梅欲黄落則水潤土溽柱¶
磉皆汗蒸鬱成雨謂之梅雨自江以南三月雨謂之迎¶
梅五月雨謂之送梅林逋詩云石枕涼生菌閣虛已應¶
梅潤入圖書¶
　　　濯枝雨¶
風土記仲夏雨濯枝盪川注云此節常有大雨名曰濯¶
<pb:KR2j0001_WYG_002-7b>¶
枝雨¶
　　　畱客雨¶
陸機要覽昔羽山有神人焉逍遥於中嶽與左元放共¶
遊薊子訓所坐欲起子訓欲畱之一日之中三雨今呼¶
五月三雨亦為畱客雨¶
　　　香雨¶
李賀四月詞依微香雨青氛氲膩葉蟠花照曲門¶
　　　暴涷雨¶
<pb:KR2j0001_WYG_002-8a>¶
爾雅暴雨謂之涷雨郭璞注云江東呼夏月暴雨為涷¶
雨離騷經云令飄風兮先驅使涷雨兮洗塵(涷音/東)¶
　　　海颶風¶
南越志熙安間多颶風颶風者具四方之風也常以五¶
六月發未至時雞犬為之不鳴國史補云南海有颶風¶
四面而至倒屋拔木每數年一作鄭熊番禺雜記云颶¶
風將𤼵有微風細雨先緩後急謂之鍊風又有石尤風¶
亦颶之𩔖韓文公詩云雷威固已加颶勢仍相借又云¶
<pb:KR2j0001_WYG_002-8b>¶
颶風有時作掀簸真差事又云峽山逢颶風雷電助撞¶
捽(颶音/具)¶
　　　落梅風¶
風俗通五月有落梅風江南以為信風李白詩云天長¶
信風吹日出宿霧散¶
　　　黄雀風¶
風土記南中六月則有東南長風止時海魚化為黄雀¶
故俗名黄雀風¶
<pb:KR2j0001_WYG_002-9a>¶
　　　麥黄水¶
水衡記黄河水四月名麥黄水¶
　　　瓜蔓水¶
水衡記黄河水五月名𤓰蔓水𤓰生蔓也東坡詩云河¶
水渺緜瓜蔓流¶
　　　山礬水¶
水衡記黄河水六月名山礬水¶
　　　麥熟秋¶
<pb:KR2j0001_WYG_002-9b>¶
月令章句百穀各以初生為春熟為秋故麥以孟夏為¶
秋山谷詩云生物趨功日夜流園林纔夏麥先秋趙師¶
民詩云麥秋晨氣潤槐夏午隂涼¶
　　　分龍節¶
圖經池州俗以五月二十九三十日為分龍節雨則多¶
大水閩人以夏至後為分龍雨各有方¶
　　　龍生日¶
岳州風土記五月十三日謂之龍生日栽竹多茂盛又¶
<pb:KR2j0001_WYG_002-10a>¶
前輩作蒼筠𫝊云筠每歲惟五月十三日獨醉或為人¶
迎置他處不知也當時諺曰此君經年常清齋一日不¶
齋醉如泥有時倒載過晉地茫然乗墜俱不知宋子京¶
種竹詩云隂地圍牆植翠筠疎枝茂葉與時新賴逢醉¶
日終無損正似徳全於酒人晏元獻公詩云竹醉人還¶
醉蠶眠我亦眠又云苒苒渭濵族蕭蕭塵外姿如能樂¶
封植何必醉中移又東坡詩云竹是當年醉日栽¶
　　　竹迷日¶
<pb:KR2j0001_WYG_002-10b>¶
筍譜民間説竹有生日即五月十三日移竹宜用此日¶
或隂雨土虚則鞭行明年筍莖交至一云竹迷日栽竹¶
年年生筍劉延世竹迷日種竹詩云梅蒸方過有餘潤¶
竹醉由来自古云掘地聊栽數竿玉開簾還當一溪雲¶
然則竹迷亦此日也陳簡齋種竹詩云何須俟迷日可¶
笑世俗情¶
　　　櫻笋厨¶
唐輦下歲時記四月十五日自堂厨至百司厨通謂之櫻¶
<pb:KR2j0001_WYG_002-11a>¶
笋厨又韓偓櫻桃詩注云秦中謂三月為櫻笋時陳后¶
山詩云春事無多櫻笋来又古詞云水竹舊院落櫻笋¶
新蔬果¶
　　　臨水宴¶
因話録李少師與賔僚飲宴暑月臨水以荷為杯滿酌¶
密繋持近人口以筯刺之不盡則重飲讌罷有人言昨¶
飲大歡者公曰今日言歡則明日之不懽無論好惡一¶
不得言¶
<pb:KR2j0001_WYG_002-11b>¶
　　　霹靂酒¶
醉鄉日月暑月候大雷霆時収雨水淘米炊飯釀酒名¶
曰霹&KR0748;酒¶
　　　寒筵氷¶
醉鄉日月盛夏初昏於井側安鑊用大水晶一塊大如¶
拳無瑕釁者以新汲水熾火煑千沸取越瓶口小腹大¶
者滿盛其湯以油帛密封口勿令泄氣復以重湯煮千¶
沸急沈井底平旦出之破瓶氷已結矣名寒筵氷(又見/杜陽)¶
<pb:KR2j0001_WYG_002-12a>¶
(雜/編)¶
　　　壬癸席¶
河東備録申王取猪毛刷浄命工織以為席滑而且涼¶
號曰壬癸席¶
　　　澄水帛¶
杜陽編同昌公主一日大㑹暑氣將甚公主命取澄水¶
帛以水蘸之挂於髙軒滿座皆思挾纊澄水帛長八九¶
尺似布細明薄可鑒云其中有龍涎故能消暑¶
<pb:KR2j0001_WYG_002-12b>¶
　　　氷絲裀¶
樂府雜録唐老子本長安富家子生計蕩盡遇老嫗持¶
舊裀以半千獲之有波斯人見之乃曰此是氷蠶絲所¶
織暑月置於座滿室清凉即酬千萬¶
　　　消涼珠¶
拾遺記黒蚌珠千年一生燕昭王常懷此珠當盛暑之¶
月體自輕涼號消暑招涼之珠¶
　　　辟暑犀¶
<pb:KR2j0001_WYG_002-13a>¶
提要録唐文宗夏日延學士講易賜辟暑犀章簡公端¶
午帖子云已持犀辟暑更鬬草迎涼¶
　　　迎涼草¶
杜陽襍編李輔國夏則于堂中設迎涼草其象𩔖如草¶
而榦似若竹葉細如杉雖若乾枯而未嘗彫落盛暑挂¶
之忩户間則涼風自至¶
　　　白龍皮¶
劇談録李相嘗因夏日邀同列及朝士宴時畏景赫¶
<pb:KR2j0001_WYG_002-13b>¶
曦咸有鬱蒸之苦既延入小齋列坐開尊煩暑都盡清¶
飇凜冽如渉髙秋及昬而罷出户則火雲烈日熇然焦¶
灼有好事者求親信問之云此日以金盆貯水漬白龍¶
皮置於座末龍皮者新羅僧得自海中¶
　　　犀如意¶
楊妃外𫝊唐𤣥宗夏月授楊妃却暑犀如意¶
　　　洒皮扇¶
開元遺事王元寳都中巨豪也家有皮扇製作甚精寳¶
<pb:KR2j0001_WYG_002-14a>¶
每暑月宴客即以此扇置於座前使新水洗之則颯然¶
風生酒筵之間客有寒色遂命撤去明皇亦曾差中使¶
取看愛而不授曰此龍皮扇子也¶
　　　服丸散¶
抱朴子曰或問不熱之道曰服𤣥氷丸飛雪散王仲都¶
等用此方也梁劉孝威苦暑詩云𤣥氷術難驗赤道漏¶
猶長¶
　　　環罏火¶
<pb:KR2j0001_WYG_002-14b>¶
桓子新論元帝被病廣求方士漢中逸人王仲都者詔¶
問所能為對曰但能忍寒暑耳因為待詔至夏大暑日¶
使暴坐又環以十罏火不言熱而身汗不出¶
　　　入寒泉¶
括地圖天毒國冣大暑熱夏草木皆乾死民善没水以¶
避日遇時暑常入寒泉之下¶
　　　激涼風¶
唐書拂菻國盛暑之節乃引水潛流上通於屋宇機制¶
<pb:KR2j0001_WYG_002-15a>¶
巧密人莫之知觀者唯聞屋上泉鳴俄見四檐飛澑懸¶
波如瀑布激氣成涼風¶
　　　没水底¶
抱朴子葛洪從祖仙公毎大醉及夏天盛熱輒入水底¶
八日乃出正以能閉氣胎息耳¶
　　　開七井¶
雲林異景志霍仙鳴别墅在龍門一室之中開七井皆¶
以雕鏤盤覆之夏月坐其上七井生涼不知暑氣¶
<pb:KR2j0001_WYG_002-15b>¶
　　　乗小駟¶
開元雜記𤣥宗幸洛至繡嶺宫時屬炎暑上曰姚崇多¶
計令力士探廻奏曰崇方袗絳乗小駟按轡木隂下乃¶
命小駟頓忘繁溽¶
　　　臥北忩¶
晉書陶潛字淵明諡靖節先生嘗言夏月虚閒髙臥北¶
忩之下清風颯至自謂羲皇上人東坡詩云一枕清風¶
直萬錢無人肯買北忩眠又云只應陶靖節㑹聴北忩¶
<pb:KR2j0001_WYG_002-16a>¶
眠又云北忩仙人臥羲軒又云北忩髙臥等羲炎¶
　　　書新裙¶
南史羊欣字敬元長於𨽻書父不疑為烏程令欣時年¶
十二王獻之為吴興守甚知愛之嘗夏月入縣欣著新¶
練裙晝寢獻之書裙數幅而去欣本工書因此彌善東¶
坡詩云載酒無人過子雲掩闗晝臥客書裙翟公巽睡¶
鄉賦云客書裙而滿幅¶
　　　作夏課¶
<pb:KR2j0001_WYG_002-16b>¶
南部新書長安舉子落第者六月後不出謂之過夏多¶
借浄坊廟院作文章曰夏課時語曰槐花黄舉子&KR0713;(又/見)¶
(秦中/記)遯齋閒覽云謂槐之方花乃進士赴舉之時也唐¶
翁承贊詩云雨中裝㸃望中黄勾引蟬聲送夕陽憶得¶
當年隨計吏馬蹄終日為君忙又稼軒詞云明年此日¶
青雲路却笑人間舉子&KR0713;¶
　　　逐樹隂¶
北齊書僕射魏収字伯起初習武不成改節讀書夏日¶
<pb:KR2j0001_WYG_002-17a>¶
坐板牀隨逐樹隂諷讀累年牀為之鋭減遂工辭令也¶
　　　練螢囊¶
晉陽春秋車𦙍字武子家貧讀書不常得油夏月則練¶
囊盛數十螢以夜繼日¶
　　　頒氷雪¶
止戈集長安氷雪至夏月則價等金碧每頒氷雪論筐¶
不復償價日日如是¶
　　　賜朱櫻¶
<pb:KR2j0001_WYG_002-17b>¶
唐史李適為學士凡天子饗食遊豫唯宰相及學士得¶
從夏宴蒲萄園賜朱櫻¶
　　　獻雪瓜¶
唐列傳明崇儼以竒技自名髙宗召見甚悦盛夏帝思¶
雪崇儼坐頃取以進自云往隂山取之四月帝意瓜崇¶
儼索百錢須臾以瓜獻曰得之緱氏老人圃中帝召老¶
人問故曰埋之瓜失之土中得百錢¶
　　　沈瓜李¶
<pb:KR2j0001_WYG_002-18a>¶
魏文帝與吴質書浮甘瓜於清泉沈朱李於寒水杜詩¶
云翠瓜碧李沈玉甃注云玉甃井也¶
　　　賦杞菊¶
提要録陸龜䝉自號天隨子常食杞菊及夏五月枝葉¶
老硬氣味苦澀猶食不已因作杞菊賦以自廣云爾杞¶
未棘爾菊未莎其如余何東坡詩云飢寒天隨子杞菊¶
自擷芼¶
　　　調寢餗¶
<pb:KR2j0001_WYG_002-18b>¶
攝生月令四月為乾萬物以成天地化生勿冒極熱勿¶
大汗後當風勿暴露星宿皆成惡疾勿食大蒜勿食生¶
薤勿食雞肉蛇鱔是月肝藏以病神氣不行火氣漸臨¶
水力漸衰稍補腎助肺調和胃氣無失其時¶
　　　收蠶沙¶
河圖甲子收蠶沙於宅内亥地埋之令人大富得蠶又¶
甲子日以一石二㪷鎮宅令家財千萬¶
　　　求蛇醫(蛇醫即/蜥蜴也)¶
<pb:KR2j0001_WYG_002-19a>¶
酉陽雜爼王彦威鎮汴之二年夏旱李玘過汴因以旱¶
為言李醉曰欲雨甚易可求蛇醫四頭石甕二枚每甕¶
實水浮二蛇醫以木盖密泥之置於閙處甕前後設席¶
燒香選小兒十歲以下十餘令執小青竹晝夜更撃其¶
甕不得少輟王如其言試之一日兩夜雨大注數百里¶
舊説龍與蛇醫為親家焉又張師正倦㳺録云熙寧間¶
京師久旱按古法令坊巷以甕貯之揷桺枝泛蜥蜴小¶
兒呼曰蜴蜥蜴蜥興雲吐霧降雨滂沱放汝歸去翰府¶
<pb:KR2j0001_WYG_002-19b>¶
名談云宋内翰祁鎮鄭州夏旱公文祭蜥蜴於祈所即¶
時大雨告足民乃有秋東坡詩云甕中蜥蜴為可笑¶
　　　占蝗旱¶
四時纂要四月辰雨皆為蝗蟲大雨大蟲小雨小蟲二¶
日雨百艸旱五穀不成三日雨小旱風從西来麻吉四¶
日雨五穀貴五日六日雨有旱處四日至七日風者大¶
豆吉八日㣲雨熟俗云八日雨斑闌髙低盡可憐此月¶
自一日至十四日惡風者皆不可種豆¶
<pb:KR2j0001_WYG_002-20a>¶
　¶
　¶
　¶
　¶
　¶
　¶
　¶
　¶
<pb:KR2j0001_WYG_002-20b>¶
　¶
　¶
　¶
　¶
　¶
　¶
　¶
　歲時廣記卷二¶
