# -*- mode: mandoku-view; -*-
#+TITLE: 歲時廣記
#+DATE: 2015-08-24 22:38:05.250749
#+PROPERTY: ID KR2j0001
#+PROPERTY: BASEEDITION WYG    
#+PROPERTY: JUAN 卷三
<pb:KR2j0001_WYG_003-1a>¶
欽定四庫全書¶
　歲時廣記卷三¶
　　　　　　　　　　　　宋　陳元靚　撰¶
　秋¶
　　禮記郷飲酒曰西方曰秋秋之為言愁也愁之以¶
　　時察守義者也太𤣥經曰秋者物皆成象而聚也¶
　　管子曰秋者隂氣始下故萬物收說文曰秋禾榖¶
　　熟也淮南子曰秋為矩矩者所以方萬物也前漢¶
<pb:KR2j0001_WYG_003-1b>¶
　　律厯志曰少隂者西方西遷也隂氣遷落物於時¶
　　為秋秋&KR1195;也物&KR1195;歛乃成熟金從革改更也義者¶
　　成成者方故為矩也月令曰秋三月其日庚辛其¶
　　帝少皥其神蓐收其蟲毛其音商其數九其味辛¶
　　其臭腥其祀門祭先脾(&KR1195;子/由反)¶
　　　孟秋月¶
禮記月令曰孟秋之月日在翼昏建星中旦畢中律中¶
夷則凉風至白露降寒蟬鳴鷹乃祭鳥天地始肅農乃¶
<pb:KR2j0001_WYG_003-2a>¶
登榖¶
孝經緯曰大暑後十五日斗指坤為立秋後十五日斗¶
指申為處暑¶
三統厯曰立秋為七月節處暑為七月中氣處暑者謂¶
暑將退伏而潛處也¶
周書時訓曰立秋之日涼風至後五日白露降後五日¶
寒蜩鳴涼風不至國無嚴政白露不降民多欬病寒蜩¶
不鳴人臣力爭處暑之日鷹乃祭鳥後五日天地始肅¶
<pb:KR2j0001_WYG_003-2b>¶
後五日農乃登穀¶
白虎通徳論曰七月律謂之夷則何夷傷則法也言萬¶
物始傷破刑法也歐陽公秋聲賦云其在樂也商聲主¶
西方之音夷則為七月之律商傷也物至老而傷悲夷¶
戮也物既盛而當戮¶
晉樂志曰七月之辰謂為申申者身也言時萬物身體¶
皆成就也¶
夏小正曰七月狸子肇肆肇始也肆遂也言其始遂也¶
<pb:KR2j0001_WYG_003-3a>¶
詩七月曰七月流火又曰七月鳴鵙又曰七月烹葵及¶
菽又曰七月食瓜注云流下也火大火也李白詩云火落¶
金風髙謝靈運詩云火逝首秋節七命云龍火西頺¶
提要録曰七月為蘭月¶
纂要曰七月曰首秋上秋蘭秋肇秋¶
月令曰孟秋行冬令則陰氣大勝介蟲敗榖戎兵乃來¶
行春令則其國乃旱陽氣復還五榖無實行夏令則國¶
多火災寒熱不節民多瘧疾¶
<pb:KR2j0001_WYG_003-3b>¶
　　　仲秋月¶
月令曰仲秋之月日在角昏牽牛中旦觜觿中律中南¶
吕盲風至鴻雁來𤣥鳥歸羣鳥養羞日夜分雷乃收聲¶
蟄蟲坏户殺氣浸盛陽氣日衰水始涸¶
孝經緯曰處暑後十五日斗指庚為白露後十五日斗¶
指酉為秋分¶
三統厯曰白露為八月節秋分為八月中氣白露者隂¶
氣漸重露濃色白¶
<pb:KR2j0001_WYG_003-4a>¶
周書時訓曰白露之日鴻雁來後五日𤣥鳥歸後五日¶
羣鳥養羞鴻雁不來逺人背叛𤣥鳥不歸室家離散羣¶
鳥不羞臣下驕慢秋分之日雷乃始收後五日蟄蟲坏¶
户後五日水始涸雷不始收諸雨淫汰蟄蟲不坏民靡¶
有賴水不始涸介蟲為害¶
白虎通徳論曰八月律謂之南吕何南者任也吕者拒¶
也言陽氣尚有任生薺麥也故隂氣拒之也¶
晉樂志曰八月之辰謂為酉酉者綇也謂時物皆綇縮¶
<pb:KR2j0001_WYG_003-4b>¶
也¶
夏小正曰八月辰則伏丹鳥羞白鳥白鳥蚊蚋也崔豹¶
古今注云螢火一名丹鳥腐草化之羞進也謂食蚊蚋¶
也¶
詩七月曰八月雈葦又曰八月載績又曰八月其穫又¶
曰八月剥棗又曰八月斷壺注云蒹為雈葭為葦載績¶
者絲事畢而麻事起也其穫者禾可穫也剥撃也壺瓠¶
也¶
<pb:KR2j0001_WYG_003-5a>¶
提要録曰八月為桂月¶
纂要曰八月曰仲商¶
月令曰仲秋行春令則秋雨不降草木生榮國乃有恐¶
行夏令則其國乃旱蟄蟲不藏五榖復生行冬令則風¶
災數起收雷先行草木蚤死¶
　　　季秋月¶
月令曰季秋之月日在房昏虛中旦柳中律中無射鴻¶
雁來賔雀入大水為蛤菊有黄華豺乃祭獸戮禽草木¶
<pb:KR2j0001_WYG_003-5b>¶
黄落蟄蟲咸俯在内皆墐其户¶
孝經緯曰秋分後十五日斗指辛為寒露後十五日斗¶
指戌為霜降¶
三統厯曰寒露為九月節霜降為九月中氣寒露者言¶
露氣寒將欲凝結¶
周書時訓曰寒露之日鴻雁來賔後五日雀入大水後¶
五日菊有黄華霜降之日豺祭獸後五日草木黄落後¶
五日蟄蟲咸俯¶
<pb:KR2j0001_WYG_003-6a>¶
白虎通徳論曰九月之管名無射射者出也言時陽氣¶
上升萬物收藏無復出也¶
晉樂志曰九月之辰謂為戍戌者滅也謂時物皆衰滅¶
也¶
夏小正曰九月内火注云大火心星也¶
詩七月曰九月授衣又曰九月叔苴又曰九月滌場圃¶
又曰九月肅霜注云叔拾也苴麻子也肅縮也霜降而¶
收縮萬物也¶
<pb:KR2j0001_WYG_003-6b>¶
國語曰至於元月注云九月為元范蠡曰王姑待至於¶
元月漢韓明府修孔子廟器表碑曰永壽二年霜月之¶
靈説者疑是九月¶
提要録曰九月為菊月¶
纂要曰九月曰暮秋末秋暮商季商杪秋亦曰霜辰亦¶
曰授衣¶
月令曰季秋行夏令則其國大水冬藏殃敗民多鼽𡁲¶
行冬令則國多盜賊邊境不寧土地分裂行春令則暖¶
<pb:KR2j0001_WYG_003-7a>¶
風來至民氣懈惰師興不居¶
　　　仙掌露¶
前漢班固傳武帝建章宫承露盤上有仙人掌承露和¶
玉屑飲之金莖銅柱也神農本草云繁露水是秋露繁¶
濃時也作盤以收之煎令稠可食之延年不飢漢武帝¶
時東方朔得𤣥露青黄二露各盛五合帝賜羣臣老者¶
皆少病者皆除東方朔曰日初出處露皆如糖可食後¶
武帝立金莖作仙人掌承露盤取雲表之露服食以求¶
<pb:KR2j0001_WYG_003-7b>¶
仙文選子堅西都賦云抗仙掌以承露擢雙立之金莖¶
張平子西京賦云承雲表之清露¶
　　　青女霜¶
淮南子秋三月也氣不藏百蟲蟄青女廼出以降霜雪¶
注云青女乃天神青腰玉女主霜雪也杜甫詩云飛霜¶
任青女賜被隔南宫山谷詩云姮娥携青女一笑粲萬¶
瓦李商隠詩云青女素娥俱耐冷月中霜裏鬬嬋娟吕¶
夷簡詩云花愁青女再飛霜¶
<pb:KR2j0001_WYG_003-8a>¶
　　　蓼花風¶
月令章句仲秋白霜節盲風至鄭𤣥云疾風也秦人謂¶
之蓼花風梁文帝初秋詩云盲風度函谷墜露下芳枝¶
　　　裂葉風¶
洞宴記裂葉風乃八月風也¶
　　　離合風¶
陸機要覧列子御風而行常以立春日歸於八荒立秋¶
日遊于風穴風至則草木皆生去則草木揺落謂之離¶
<pb:KR2j0001_WYG_003-8b>¶
合風¶
　　　鯉魚風¶
提要録鯉魚風乃九月風也李賀詩云樓前流水江陵¶
道鯉魚風起芙蓉老又古詞云瑞霞成綺映舴艋棹輕¶
鯉魚風起¶
　　　黄雀雨¶
提要録九月雨為黄雀雨羅鄂州詞云九月江南秋色¶
黄雀雨鯉魚風¶
<pb:KR2j0001_WYG_003-9a>¶
　　　豆花雨¶
荆楚歳時記豆花雨乃八月雨也¶
　　　荻苗水¶
水衡記黄河水七八月名荻苗水荻花正開也¶
　　　登髙水¶
水衡記黄河水九月名登髙水¶
　　　一葉落¶
淮南子一葉落而天下知秋韓文公詩云淮南悲葉落¶
<pb:KR2j0001_WYG_003-9b>¶
今我亦傷秋唐人詩云山僧不解數甲子一葉落知天¶
下秋韋蘇州詩云新秋一葉飛¶
　　　草木衰¶
文選宋玉九辯悲哉秋之為氣也蕭瑟兮草木搖落¶
而變衰憭慄兮若在逺行登山臨水兮送將歸泬寥¶
兮天高而氣清寂㵳兮收潦而水清李白詩云深¶
秋宋玉悲老杜詩云揺落深知宋玉悲陳簡齋詩云宋¶
玉有文悲落木¶
<pb:KR2j0001_WYG_003-10a>¶
　　　警鶴鳴¶
風土記鳴鶴戒露白鶴也此鳥性警至八月白露降即¶
鳴而相警東坡詩云由來警露鶴¶
　　　石雁飛¶
南康記平固縣覆笥山上有湖中有石雁浮在湖上毎¶
至秋飛鳴如候時也¶
　　　鱖魚肥¶
海録碎事楝木華而石首至秋風起而鱖魚肥¶
<pb:KR2j0001_WYG_003-10b>¶
　　　蟋蟀吟¶
天寶遺事毎秋時宫中妃妾皆以小金籠閉蟋蟀寘枕¶
函畔夜聽其聲民間爭傚之¶
　　　親燈火¶
昌黎文韓退之送子阿符讀書城南詩云時秋積雨霽¶
新凉入郊墟燈火稍可親簡編可卷舒¶
　　　圍棋局¶
西京雜記戚夫人侍兒賈佩蘭言宫中八月四日出雕¶
<pb:KR2j0001_WYG_003-11a>¶
房北户竹下圍碁勝者終年多富負者終年多病取絲¶
縷就北辰星求長命乃免¶
　　　獻菊酒¶
唐書李適為學士凡天子饗㑹游豫唯宰相及學士得¶
從秋登慈恩浮圖獻菊花酒稱壽¶
　　　思蓴鱸¶
晉文苑傳張翰字季鷹呉郡人為齊王冏東曹掾見秋¶
風起思呉中菰米蓴羮鱸魚鱠嘆云人生貴得適志何¶
<pb:KR2j0001_WYG_003-11b>¶
能羈宦數百里外以要名爵乎乃歎曰秋風起兮木葉¶
飛呉江水清鱸魚肥遂命駕而歸後齊王敗人皆謂之見¶
機又海物異名記云江南人作鱠名郎官鱠言因張翰¶
得名東坡詩云浮世功名食與眠季鷹直得水中仙不¶
須更説知機早直為鱸魚也自賢又送人歸呉有詞云¶
更有鱸魚堪切鱠山谷詩云東歸止為鱸魚鱠未敢知¶
言許季鷹王荆公詩云慷慨秋風起悲歌不為鱸¶
　　　收兎毫¶
<pb:KR2j0001_WYG_003-12a>¶
墨藪筆取崇山絕仭中兎毛八九月收之筆頭長一寸¶
管長五寸鋒齊腰彊者揮襟作之屈曲真草皆須盡一¶
身之力而送之¶
　　　騐美玉¶
地鏡經八月中草不死有葉枝下垂者必有美玉又云¶
八月後草不死者亦有玉¶
　　　㸃艾杖¶
文昌雜録唐歳時節物八月一日有㸃艾杖盧公範饋¶
<pb:KR2j0001_WYG_003-12b>¶
餉儀云㸃艾杖以棃枝為之及銀盞中有朱砂銀枝子¶
也¶
　　　厭兒疾¶
荆楚歳時記八月十日四民以朱㸃小兒頭名為天灸¶
以厭疾也¶
　　　取栢露¶
續齊諧記郄紹八月朝入華山見一童子以五綵嚢承¶
取柏葉下露皆如珠子且云赤松先生取以明目今人¶
<pb:KR2j0001_WYG_003-13a>¶
八月朝作露華明是也又荆楚歳時記云四民以錦綵¶
為眼明嚢云赤松子以八月嚢承栢樹露為宜眼後世¶
以金箔為之逓相餉遺¶
　　　結絲嚢¶
隋唐嘉話八月五日明皇生辰號千秋節王公戚里進¶
金鏡士庶結承露絲嚢相遺又述仙記云八月作五明¶
嚢承百草露以洗眼¶
　　　登南樓¶
<pb:KR2j0001_WYG_003-13b>¶
晉史庾亮𫝊亮鎮武昌諸佐史殷浩之徒秋夜乗月共¶
登南樓俄而亮至諸人將起避之亮徐曰諸君少住老¶
子于此興復不淺便據胡牀與浩等談詠竟夕其坦率¶
如此陶侃曰亮非惟風流兼有為政之實也老杜詩云¶
月静庾公樓¶
　　　懐故里¶
提要錄王粲觀秋月懐弟妹故里而傷神老杜詩云曉¶
鶯工迸泪秋月解傷神注云春鶯秋月人所賞玩而鶯¶
<pb:KR2j0001_WYG_003-14a>¶
所工者在於迸人之淚月所解者在於傷人之神亂離¶
疾病之所感也¶
　　　悲遊子¶
南史江淹過灞陵秋深葉脱乃嘆曰向眼風物寥落祗¶
悲遊子故園之思老杜詩云風物悲遊子江山憶故人¶
　　　歎謫仙¶
文粹李白秋興歌我覺秋興逸誰云秋興悲賀知章見¶
之曰是子謫仙人也¶
<pb:KR2j0001_WYG_003-14b>¶
　　　賞白蓮¶
天寶遺事明皇八月太液池有千葉白蓮數枝盛開帝¶
與貴戚宴賞左右皆歎羡久之帝指貴妃示左右曰爭¶
如我解語花古詞云翠葢盈盈紅粉面葉底荷花解語¶
　　　水晶宫¶
漁隠叢話呉興謂之水晶宫而不載之圖經惟呉興集¶
有之刺史楊漢公九月十五夜絶句云江南地暖少嚴¶
風九月炎涼正得中溪上玉樓樓上月清光合在水晶¶
<pb:KR2j0001_WYG_003-15a>¶
宫疑因此而得名也¶
　¶
　¶
　¶
　¶
　¶
　¶
　¶
<pb:KR2j0001_WYG_003-15b>¶
　¶
　¶
　¶
　¶
　¶
　¶
　¶
　歳時廣記卷三¶
